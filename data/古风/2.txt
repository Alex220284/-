我生之初尚无为,我生之后汉祚衰.天不仁兮降乱离,地不仁兮使我逢此时.干戈日寻兮道路危,民卒流亡兮共哀悲.烟尘蔽野兮胡虏盛,志意乖兮节义亏.对殊俗兮非我宜,遭恶辱兮当告谁?笳一会兮琴一拍,心愤怨兮无人知.戎羯逼我兮为室家,将我行兮向天涯.云山万重兮归路遐,疾风千里兮杨尘沙.人多暴猛兮如虺蛇,控弦被甲兮为骄奢.两拍张弦兮弦欲绝,志摧心折兮自悲嗟.东风应律兮暖气多,知是汉家天子兮布阳和.羌胡蹈舞兮共讴歌,两国交欢兮罢兵戈.忽遇汉使兮称近诏,遗千金兮赎妾身.喜得生还兮逢圣君,嗟别稚子兮会无因.十有二拍兮哀乐均,去住两情兮难具陈.展开